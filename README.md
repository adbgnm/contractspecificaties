# COINS-3.0-Contract-als-data
Met COINS 3.0 start BIM Loket een community voor specifieke vragen rondom uitwisselen van informatie over de “digital twin”: welke informatiebehoefte is er, welk datamodel hoort daar bij, in welke vorm wordt informatie gedeeld?

Het is nadrukkelijk de bedoeling, om steeds met zowel opdrachtnemers als opdrachtgevers samen te werken, zodat de belangen van beide groepen in het oog worden gehouden. COINS-gebruikers hebben voor 2020 het onderwerp "Contract als data" aangedragen.

In contracten zitten nu veel documenten opgenomen met lappen tekst. Bij het opstellen van een contract gaat grote aandacht uit naar het samenstellen van contractteksten op basis van individuele wensen van opdrachtgevers. Dit leidt voor opdrachtnemers tot veel werk bij aanbestedingen, omdat de contractdocumenten allemaal moeten worden doorzocht op eisen, risico’s, uit te voeren werkzaamheden, enzovoorts. Bijvoorbeeld eisen aan het bouwwerk, eisen aan het werkproces van het project of eisen aan informatieleveringen. Een contract in datavorm bevat standaard documenten met achtergrondinformatie, waarbij de eisen als data worden aangeboden. Hiermee zijn individuele aanpassingen beter terug te vinden voor de opdrachtnemers. Ook kunnen deze eisen zo beter worden ingelezen in de projectbeheersingsomgevingen van opdrachtnemers.

De eerste stap is, om met gebruikers een eenvoudige uitwisselmethode vast te stellen met tabellen. Het doel is om met de meest gangbare applicaties beter te kunnen uitwisselen. Om een goede relatie met standaarden te houden, is een vertaling van de eisentabel naar de NEN 2660 in ontwikkeling. 

Voor een Handleiding van deze eenvoudige uitwisseling in ontwikkeling, zie https://bimloket.github.io/COINS-3.0-Contract-als-data/

