# Inleiding


## Context

Een contract is een de uitvraag of overeenkomst waarmee een asset manager zijn ontwerp-, bouw- of onderhoudswerk overeenkomt met een marktpartij. Bij het opstellen van een contract gaat grote aandacht uit naar het samenstellen van contractteksten, waarna deze teksten in pdf bestanden gepubliceerd worden. Dit leidt voor opdrachtnemers tot veel werk bij aanbestedingen, omdat de contractdocumenten allemaal moeten worden doorzocht op eisen, risicoâ€™s, uit te voeren werkzaamheden, enzovoorts. Bijvoorbeeld eisen aan het bouwwerk, eisen aan het werkproces van het project of eisen aan informatieleveringen. Als de eisen als data zouden worden aangeboden kunnen deze beter worden ingelezen in de projectbeheersingsomgevingen van opdrachtnemers. Ook zouden in meerdere projecten gebruikte eisen kunnen worden herkend en automatisch verwerkt in de planning van een project.

Onderdelen van een [contract](https://bimloket.github.io/COINS-3.0-Contract-als-data/#dfn-contract) zijn: 
* Juridische grondslag, bijvoorbeeld de UAV of de UAV-gc
* Vraagspecificatie Eisen met eisen aan het Bouwwerk
* Vraagspecificatie Proces met eisen aan het proces
* Informatieleveringsspecificatie met eisen aan de informatieleveringen, soms onderdeel van Vraagspecificatie Proces
* Een referentie-ontwerp, berekening of een voorgeschreven ontwerp
* Bij UAV: ook resultaatsbeschrijvingen met werkzaamheden en hoeveelheden van objecten/materialen). 


## Doel van dit document

Dit document heeft als doel om met gebruikers een eenvoudige uitwisselmethode vast te stellen met tabellen, waarmee de meest gangbare applicaties voor eisenmanagement direct uit de voeten kunnen. Deze tabellen hebben een vertaling / binding naar linked data standaarden. Hiermee kunnen gebruikers die dit wensen een eisenset ook in LinkedData vorm beschikbaar stellen of uitwisselen. De velden kunnen desgewenst ook gebruikt worden voor uitwisseling met andere open formaten zoals XML, GML, Geopackage of als onderdeel van een VISI bericht. De volgende linked data standaarden worden toegepast:

1. Het conceptuele model van NEN2660-2 - Regels voor informatiemodellering van de gebouwde omgeving. Deze NEN-norm wordt gebruikt als primaire standaard. Als het gewenste concept hier niet in staat, wordt gebruik gemaakt van:
2. Dublin Core (DC): een standaard voor het beschrijven van content op het internet. Doel van de Dublin Core is en was om een webdocument kernachtig, met een beperkte verzameling attributen, te beschrijven en op deze manier de metadata over zulke documenten beter uitwisselbaar te maken.


## Scope van dit document

 Het gaat specifiek om de UAV-GC contracten waarin eisen staan (functionele specificaties) in de volgende documenten, die door elke opdrachtgever anders genoemd worden:
* Vraagspecificatie Proces
* Vraagspecificatie Eisen
* Informatieleveringsspecificatie

Daarnaast wordt een mogelijkheid geboden om de overige contractuele documenten uit te wisselen per paragraaftekst.

Het betreft hier een eerste, eenvoudige afspraak over uitwisseling van contractuele eisen, waarmee alle partijen met hun huidige applicaties uit de voeten kunnen.
Het uitwisselen van het referentieontwerp of andere digitale bouwwerkinformatie is buiten scope van deze werkafspraak.



## NEN2660-2

![UML Schema van een deel van de NEN2660-2 voor toepassing op uitwisseling van contractuele eisen](./media/NEN-2660-UML-Schema-ContractueleEisen.png "UML Schema van een deel van de NEN2660-2 voor toepassing op uitwisseling van contractuele eisen")
Dit schema is nog niet aangepast na publicatie van de ontwerpversie van de NEN2660-2 in april 2021. Na de consultatieronde van de NEN2660 is dit schema aangepast, o.a. door input vanuit dit traject. Wanneer de NEN2660 definitief ter beschikking komt, zal deze als uitgangspunt genomen worden.
